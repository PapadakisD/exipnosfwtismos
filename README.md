# exipnosfwtismos
Ο τόπος μας το μεγαλύτερο μέρος του χρόνου έχει ηλιοφάνεια. Έτσι είναι δυνατό να μειώσουμε την κατανάλωση ενέργειας για φωτισμό χρησιμοποιώντας το φως του ήλιου. Συγκεκριμένα, θα κατασκευάσουμε ένα σπίτι με σταθερό φωτισμό αξιοποιώντας τόσο την ηλεκτρική ενέργεια, όσο και το φως του ήλιου. Το σπίτι θα έχει ηλιοροφή από την οποία θα εισέρχεται το φως του ήλιου, όπως και λαμπάκια λεντ τα οποία θα ανάβουν με ένταση η οποία θα εξαρτάται από το εξωτερικό φως του ήλιου. Αναλυτικότερα, όταν δεν υπάρχει ήλιος οι ανάγκες του σπιτιού για φωτισμό θα καλύπτονται εξολοκλήρου από ηλεκτρική ενέργεια. Όταν το ηλιακό φως είναι χαμηλής έντασης λόγω δύσης, ανατολής ή συννεφιάς η ανάγκη για φωτισμό θα καλύπτεται συμπληρωματικά και από την ηλεκτρική ενέργεια. Όταν το φως του ήλιου είναι ικανοποιητικό δεν θα γίνεται χρήση ηλεκτρικής ενέργειας. Επιπλέον, τόσο τα φώτα, όσο και η ηλιοροφή θα έχουν τη δυνατότητα να κλείνουν μερικώς ή εντελώς, καλύπτοντας έκτακτες ανάγκες φωτισμού ή σκότους. Τέλος, προτείνουμε η παρούσα ιδέα να συνδυαστεί με ηλεκτρική ενέργεια που προέρχεται από τον ίδιο τον ήλιο (ηλιακούς συλλέκτες). Η εφαρμογή της θα ήταν ιδανική για δημόσιους χώρους που λειτουργούν για 24 ώρες το 24ωρο και έχουν ανάγκη συνεχόμενου σταθερού φωτισμού.
